## Mentor Medier - backend-utvikler

**Har du lyst til å få noen av medie-Norges mest tradisjonsrike merkevarer kjent for kvalitetsjournalistikk til å virkelig skinne?**

I så fall inviterer vi deg til å bli med på vår reise når vi nå er i ferd med å bygge opp vår produktorganisasjon i hjertet av vårt konsern med mediehus som Morgenbladet, Dagsavisen og Vårt Land, samt Dagen i Sverige.

Vi jobber etter moderne og innovative produktutviklingsprosesser, og som utvikler hos oss vil du få muligheten til å være tett på kreative prosesser og et dynamisk miljø der vi virkelig mener at vi gjør samfunnet til et litt bedre sted ved å få enda mer god journalistikk ut til enda flere mennesker på enda flere flater.

Du vil bli del av et lite, agilt team basert i Oslo bestående av tech, UX og product som vil jobbe tett opp mot redaksjonene og andre stakeholdere, og vil gå inn i et team med flinke fagfolk. Vi har korte beslutningslinjer og store muligheter til å være med å påvirke. Vi ønsker folk som ikke kun vil sitte alene og kode, men som også kan bruke sitt engasjement og kreativitet når vi jobber med å finne ut hva vi skal bygge og hvordan vi gjør det.

### Vi tror den vi ser etter har

- God kjennskap til backend-utvikling hvor Node.js og Java er programmeringsspråk
- Evne til å snu seg raskt og være løsningsorientert
- Trives med å jobbe i et miljø der ting er i stadig endring
- Erfaring med moderne utviklingsprosesser som kontinuerlig leveranse
- Kjennskap til mediebransjen er en fordel, men ikke et krav
- Liker å jobbe både selvstendig og i team
- Skriver kode med fokus på sikkerhet
- Ønsker å være med på forme utviklingskulturen i Mentor Medier

### Utvalg av våre teknologier

- Node.js med NestJS
- Java med Spring Boot
- AWS EKS
- Github actions og ArgoCD for CI/CD
- React med NextJS og Vite

Vi tilbyr deg å jobbe i et energisk og resultatorientert miljø med stort engasjement, konkurransedyktige betingelser og koselige lokaler i Oslo sentrum med fleksible arbeidstider. Kvinner oppfordres spesielt til å søke.

### Om oss

_Mentor Medier er et skandinavisk mediekonsern med hovedkontor i Oslo. Vi ønsker å fremme publisistisk kvalitet og mangfold, og å bidra til at verdiorientert og meningsbærende innhold når bredere ut i et nordisk marked. Mentor Medier ønsker å skape større forståelse mellom mennesker og grupper, og være en arena for debatt og dialog. Vi har en konsernstruktur som sikrer den enkelte virksomhets verdimessige og ideologiske særpreg, samtidig som virksomhetene står sterkere sammen enn hver for seg._

### Kontakt

Kontakt vår Head of Engineering på epost bjarne.overli@mentormedier.no
