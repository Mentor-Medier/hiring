## Morgenbladet - utvikler

[Morgenbladet](https://www.morgenbladet.no/) søker en dedikert utvikler som vil være en nøkkelressurs i utviklingen av kjerneteknologien i konsernets digitale infrastruktur. I rollen vil du jobbe tett med Morgenbladet, men sitte hos Mentor Medier.

Som utvikler hos oss vil du være tett på kreative prosesser i et dynamisk miljø der vi mener vi gjør samfunnet til et litt bedre sted ved å få enda mer god journalistikk ut til enda flere mennesker på enda flere flater.

Du vil bli del av et lite og fleksibelt team med base i Oslo, og som vil jobbe tett med Morgenbladets tekniske løsninger. Teamet består folk fra tech, UX og product. Vi har korte beslutningslinjer, og hos oss har du store muligheter til å være med å påvirke. Vi ønsker folk som ikke bare vil sitte alene å kode, men som kan bruke kreativitet og engasjement til å hjelpe oss å se ut hva vi skal bygge, og hvordan vi skal gjøre det.

### Den vi ser etter:

- har god kjennskap til frontend-utvikling med React som rammeverk
- har evne til å snu seg raskt og være løsningsorientert
- trives med å jobbe i et miljø der ting endres konstant
- skriver kode med sikkerhet i høysetet
- ønsker å være med på forme utviklingskulturen i Mentor Medier
- Kjennskap til mediebransjen er en fordel, men ikke et krav.

### Vi jobber blant annet med:

- React
- NextJS og Vite
- Node.js med NestJS
- Java med Spring Boot
- AWS EKS
- Github actions og ArgoCD for CI/CD

Vi tilbyr deg å jobbe i et energisk og resultatorientert miljø med stort engasjement, konkurransedyktige betingelser og koselige lokaler i Oslo sentrum med fleksible arbeidstider. Kvinner oppfordres spesielt til å søke.

### Om oss

[Morgenbladet](https://www.morgenbladet.no) har en unik plass i den norske avisfloraen, både i kraft av å være en av de eldste avisene og ved å være en sentral arena for intellektuell debatt og tenkning. Nå er vi inne i en særlig spennende fase der vi tar mål av oss å utvikle en ny og annerledes nettavis. Vi skal videreføre vår sterke egenart og vår journalistiske ambisjon om å sette dagsaktuelle hendelser i perspektiv og analysere de vesentligste utviklingstrekkene i samtiden.Siden 2003 har Morgenbladet mer enn firedoblet opplaget. I løpet av vår drøyt 200 årlange historie har vi aldri hatt flere lesere enn nå. [Morgenbladet](https://www.morgenbladet.no) er eid av [Mentor Medier](https://www.mentormedier.no) AS, som også eier blant annet [Dagsavisen](https://www.dagsavisen.no) og [Vårt Land](https://www.vl.no).

### Kontakt

Kontakt vår Head of Engineering på epost bjarne.overli@mentormedier.no
