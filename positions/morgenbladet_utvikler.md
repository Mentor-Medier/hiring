## Morgenbladet - utvikler

[Morgenbladet](https://www.morgenbladet.no/) søker en dedikert utvikler som vil være en nøkkelressurs i utviklingen av kjerneteknologien i konsernets digitale infrastruktur. I rollen vil du jobbe tett med Morgenbladet, men sitte hos Mentor Medier og være i linjen til [Annette](https://www.m24.no/annette-berg-folk-mentor-medier/annette-berg-blir-ny-senior-produktsjef-i-mentor-medier/581293) og [Bjarne](https://www.notion.so/Morgenbladet-utvikler-916041696ed44a12b1dfb599c016e97c?pvs=21). Vi gir fortrinnsrett til Morgenbladets behov, og du vil være med på å forme og utvikle nye verktøyer for konsernet.

Vi jobber etter moderne og innovative produktutviklingsprosesser, og som utvikler hos oss vil du få muligheten til å være tett på kreative prosesser og et dynamisk miljø der vi virkelig mener at vi gjør samfunnet til et litt bedre sted ved å få enda mer god journalistikk ut til enda flere mennesker på enda flere flater.

Du vil bli del av et lite, agilt team basert i Oslo bestående av tech, UX og product som vil jobbe tett opp mot Morgenbladet, og vil gå inn i et team med flinke fagfolk. Vi har korte beslutningslinjer og store muligheter til å være med å påvirke. Vi ønsker folk som ikke kun vil sitte alene og kode, men som også kan bruke sitt engasjement og kreativitet når vi jobber med å finne ut hva vi skal bygge og hvordan vi gjør det.

### Vi tror den vi ser etter har:

- God kjennskap til frontend-utvikling hvor React er brukt som rammeverk
- Evne til å snu seg raskt og være løsningsorientert
- Trives med å jobbe i et miljø der ting er i stadig endring
- Erfaring med moderne utviklingsprosesser som kontinuerlig leveranse
- Kjennskap til mediebransjen er en fordel, men ikke et krav
- Liker å jobbe både selvstendig og i team
- Skriver kode med fokus på sikkerhet
- Ønsker å være med på forme utviklingskulturen i Mentor Medier

### Utvalg av våre teknologier:

- React
- NextJS og Vite
- Node.js med NestJS
- Java med Spring Boot
- AWS EKS
- Github actions og ArgoCD for CI/CD

Vi tilbyr deg å jobbe i et energisk og resultatorientert miljø med stort engasjement, konkurransedyktige betingelser og koselige lokaler i Oslo sentrum med fleksible arbeidstider. Kvinner oppfordres spesielt til å søke.

### Om oss

[Morgenbladet](https://www.morgenbladet.no) har en unik plass i den norske avisfloraen, både i kraft av å være en av de eldste avisene og ved å være en sentral arena for intellektuell debatt og tenkning. Nå er vi inne i en særlig spennende fase der vi tar mål av oss å utvikle en ny og annerledes nettavis. Vi skal videreføre vår sterke egenart og vår journalistiske ambisjon om å sette dagsaktuelle hendelser i perspektiv og analysere de vesentligste utviklingstrekkene i samtiden.Siden 2003 har Morgenbladet mer enn firedoblet opplaget. I løpet av vår drøyt 200 årlange historie har vi aldri hatt flere lesere enn nå. [Morgenbladet](https://www.morgenbladet.no) er eid av [Mentor Medier](https://www.mentormedier.no) AS, som også eier blant annet [Dagsavisen](https://www.dagsavisen.no) og [Vårt Land](https://www.vl.no).

### Kontakt

Kontakt vår Head of Engineering på epost bjarne.overli@mentormedier.no
