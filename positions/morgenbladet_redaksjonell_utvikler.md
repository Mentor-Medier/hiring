## Morgenbladet - redaksjonell utvikler

[Morgenbladet](https://www.morgenbladet.no) søker en engasjert redaksjonell utvikler til å bli en sentral del av våre kreative miljø. Du vil jobbe tett med redaksjonen for å omskape ideer til spesielt forseggjorte hovedsaker.

Vi ønsker å høre fra deg hvis du er en kreativ problemløser, elsker å bryte grenser mellom design og teknologi og trigges av å finne løsninger andre ikke har tenkt på.

### Ansvarsområder

Delta fra idéstadiet til fullføring av spesielle hovedsaker i samarbeid med skrivende journalister og visuell sektor.

Bidra med animasjoner, grafikk og teknisk utvikling av interaktive elementer som kvisser, gjetteleker, spill og annet nyskapende innhold.

Muliggjøre tekniske løsninger for spesialer utover CMS-ens begrensninger.

### Vi søker en person som

Har erfaring med design og teknisk utvikling, og som kan være broen mellom kreativitet og teknologi.

Bidrar til å overvinne tekniske utfordringer og gjøre tilsynelatende umulige ideer mulige.

### Hva vil du gjøre

Samarbeide med redaksjonen for å omskape spennende forslag til gjennomførbare prosjekter.

Bidra til å løfte Morgenbladets kreative satsinger ved å implementere tekniske løsninger for spesialinnhold.

Spille en nøkkelrolle i å gjøre møter mer produktive ved å presentere tekniske muligheter for å realisere nyskapende ideer.

### Hva vi tilbyr

En unik mulighet til å være en pioner i utviklingen av spesialinnhold. Et kreativt miljø med dedikerte kolleger.

Rom for personlig og faglig utvikling.

Mulighet til å forme Morgenbladets teknologiske fremtid.

### Om oss

[Morgenbladet](https://www.morgenbladet.no) har en unik plass i den norske avisfloraen, både i kraft av å være en av de eldste avisene og ved å være en sentral arena for intellektuell debatt og tenkning. Nå er vi inne i en særlig spennende fase der vi tar mål av oss å utvikle en ny og annerledes nettavis. Vi skal videreføre vår sterke egenart og vår journalistiske ambisjon om å sette dagsaktuelle hendelser i perspektiv og analysere de vesentligste utviklingstrekkene i samtiden.Siden 2003 har Morgenbladet mer enn firedoblet opplaget. I løpet av vår drøyt 200 årlange historie har vi aldri hatt flere lesere enn nå. [Morgenbladet](https://www.morgenbladet.no) er eid av [Mentor Medier](https://www.mentormedier.no) AS, som også eier blant annet [Dagsavisen](https://www.dagsavisen.no) og [Vårt Land](https://www.vl.no).

### Kontakt

Kontakt vår Head of Engineering på epost bjarne.overli@mentormedier.no
